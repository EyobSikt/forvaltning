
1. Politikkutforming

Gjelder retningsgivende prosesser og oppgaver av politisk karakter, rettet mot de politiske myndigheter (regjering og Storting) i form av forberedelse og/eller gjennomføring av sektorpolitikk, ordninger og virkemidler.
Eksempler:
- utvikling og tilpasning av rammebetingelser innenfor et særskilt politikkområde 
- faglig rådgiving og funksjon som premissleverandør overfor fagdepartement og sektorpolitikk, evaluering av vedtak/tiltak 
- sentrale funksjoner innenfor gjennomføringen av sektorpolitikk 
- funksjon som pådriver- og påvirkningsinstans 
- lovforberedende funksjoner og rolle som høringsinstans 



2. Tilsyn/regulering/kontroll

Tilsynsfunksjonen er tett knyttet opp mot oppfølging av eller kontroll i henhold til et regelverk, lov eller avtale og kan dekke kvalitativt forskjellige oppgaver (inspeksjon, omsorg, overvåkning, kontroll). Sentralt er det at tilsynsfunksjonene retter seg mot andre aktører eller institusjoner enn virksomheten selv. Det kan variere hvorvidt det er knyttet håndhevingsrett til tilsynsfunksjonen.


3. Domstol, konflikt, klage, intereseavveiing

Domstoler, domstolslignende oppgaver, klageinstans, interesseavveiing og konfliktløsende oppgaver.



4. Annen myndighetsutøving

Refererer til utøving av oppgaver i henhold til, på vegne av, eller basert på lov, regelverk eller forskrifter. Slike oppgaver er som hovedregel underlagt generelle saksbehandlingskrav, forvaltningsloven og offentlighetsloven.
Eksempler på myndighetsutøvende oppgaver:
- administrering av tilskuddsordninger og utbetaling av tilskudd som ofte utøves i henhold til et regelverk eller forskrift 
- fordelingsadministrasjon (inntektsomfordeling, administrasjon av rettighetssystemer) 
- interesseavveiing og konfliktløsende oppgaver 
- direkte statlig virkemiddeleksponering 
- forvaltningsansvar for ivaretakelse av avtaler staten har inngått med andre aktører 



5. Generell offentlig tjenesteyting

Refererer til tjenesteyting og produksjon av allmenn, ikke-forretningsmessig karakter. Det kan være tjenesteyting /produksjon av ”frie” (i betydningen gratis) kollektive goder, eller ulike typer av delvis brukerfinansierte goder (sykehussektoren). I tillegg inngår: 
- rådgivningstjenester 
- informasjons- og veiledningsvirksomhet 
- administrativ tjenesteyting 
- materiell- og serviceleveranse 
- kunnskapsforvaltning og -produksjon 
- opplæring, kompetanseutvikling, kursvirksomhet 


6. Forretningsmessig orienterte oppgaver

Omfatter tjenesteyting og produksjon i en form for markedssituasjon, og er gjerne i større grad regulert av etterspørsel og pris.




